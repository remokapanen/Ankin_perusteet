--- 
title: "Ankin perusteet"
author: "Remo Kapanen"
date: "`r Sys.Date()`"
site: bookdown::bookdown_site
documentclass: book
bibliography: [book.bib]
# url: your book url like https://bookdown.org/yihui/bookdown
# cover-image: path to the social sharing image like images/cover.jpg
description: |
  Lyhyt opas Ankin käytön aloittamiseen. 
link-citations: yes
github-repo: rstudio/bookdown-demo
---

# Anki

Anki on yleisimmin käytetty, parhaiten tuettu ja ominaisuuksiltaan kattavin spaced repetition system (SRS) -pohjainen muistikorttiohjelma. 

- Virallinen opas Ankin perusteista löytyy [täältä](https://docs.ankiweb.net/intro.html). Tämä opas on tarkoitettu lyhyeksi introksi Ankin maailmaan ja sen käyttöön. 

## SRS 

SRS eli suomeksi aikavälikertaus tarkoittaa sitä, että opitun materiaalin kertauksien välillä on kasvava aikaväli.

- SRS:n hyöty perustuu siihen, että suurin osa unohtamisesta johtuu muistijäljen haalistumisesta käyttämättömyyden vuoksi.
- Alussa unohtamiskäyrä on hyvin jyrkkä, jonka takia tarvitsemme tiiviimpää kertaamista alussa ja myöhemmin unohtamiskäyrän tasoittuessa kertausintervalli voi olla todella pitkä ilman että kertausepisodien välillä materiaalia unohdettaisiin. 

Käytännössä Ankissa siis nähdessäsi ensimmäistä kertaa muistikortin, tulet näkemään sen uudestaan asetuksista riippuen n. 20 minuutin päästä. Tästä seuraavan kerran tulet näkemään sen seuraavana päivänä. Tästä seuraavan kerran muutaman päivän päästä. Tämän jälkeen intervallit kertauksien välillä voivat olla esim. 1 viikko -> 3 viikkoa -> 2 kuukautta -> 6kk -> vuosi.

- Jos olet vastannut oikeaoppisesti korttiin jokaisella kertauskerralla, et todennäköisesti tule unohtamaan kyseisen kortin oppeja koko vuoden pituisen intervallin aikana, vaikka et korttiin liittyvää materiaalia näkisi kertaakaan kyseisellä aikavälillä. 

Jos vain pänttäisit tenttiin sitä edeltävänä yönä ja sen jälkeen et kertaisi tenttimateriaalia, tulisit unohtamaan oppimasi asiat todella nopeasti (alla olevassa kuvaajassa sininen käyrä). Jos jatkat Ankin kautta aikavälikertausta, et tule käytännössä koskaan unohtamaan oppimateriaalia. 

![Unohtamiskäyrä](Images\Unohtamiskäyrä.PNG)
