[["index.html", "Ankin perusteet Chapter 1 Anki 1.1 SRS", " Ankin perusteet Remo Kapanen 2025-07-14 Chapter 1 Anki Anki on yleisimmin käytetty, parhaiten tuettu ja ominaisuuksiltaan kattavin spaced repetition system (SRS) -pohjainen muistikorttiohjelma. Virallinen opas Ankin perusteista löytyy täältä. Tämä opas on tarkoitettu lyhyeksi introksi Ankin maailmaan ja sen käyttöön. 1.1 SRS SRS eli suomeksi aikavälikertaus tarkoittaa sitä, että opitun materiaalin kertauksien välillä on kasvava aikaväli. SRS:n hyöty perustuu siihen, että suurin osa unohtamisesta johtuu muistijäljen haalistumisesta käyttämättömyyden vuoksi. Alussa unohtamiskäyrä on hyvin jyrkkä, jonka takia tarvitsemme tiiviimpää kertaamista alussa ja myöhemmin unohtamiskäyrän tasoittuessa kertausintervalli voi olla todella pitkä ilman että kertausepisodien välillä materiaalia unohdettaisiin. Käytännössä Ankissa siis nähdessäsi ensimmäistä kertaa muistikortin, tulet näkemään sen uudestaan asetuksista riippuen n. 20 minuutin päästä. Tästä seuraavan kerran tulet näkemään sen seuraavana päivänä. Tästä seuraavan kerran muutaman päivän päästä. Tämän jälkeen intervallit kertauksien välillä voivat olla esim. 1 viikko -&gt; 3 viikkoa -&gt; 2 kuukautta -&gt; 6kk -&gt; vuosi. Jos olet vastannut oikeaoppisesti korttiin jokaisella kertauskerralla, et todennäköisesti tule unohtamaan kyseisen kortin oppeja koko vuoden pituisen intervallin aikana, vaikka et korttiin liittyvää materiaalia näkisi kertaakaan kyseisellä aikavälillä. Jos vain pänttäisit tenttiin sitä edeltävänä yönä ja sen jälkeen et kertaisi tenttimateriaalia, tulisit unohtamaan oppimasi asiat todella nopeasti (alla olevassa kuvaajassa sininen käyrä). Jos jatkat Ankin kautta aikavälikertausta, et tule käytännössä koskaan unohtamaan oppimateriaalia. Unohtamiskäyrä "],["Sovelluksen-ja-lisaosien-asentaminen.html", "Chapter 2 Sovelluksen ja lisäosien asentaminen 2.1 Lataa Anki koneelle 2.2 Lisäosat", " Chapter 2 Sovelluksen ja lisäosien asentaminen 2.1 Lataa Anki koneelle Anki on ilmainen ohjelma, joka on saatavilla Windowsille, Macille ja Linuxille. Lataa ohjelma osoitteesta https://apps.ankiweb.net/. 2.2 Lisäosat Lisäosat avaavat Ankin oikeat kyvykkyydet. Olen koonnut tiedoston, jossa on kaikki ainakin nyt alkuun suosittelemani lisäosat. Mene Tools -&gt; Add-ons -&gt; Install from file Lisäosia voi myös ladata yksitellen koodien avulla: Tools -&gt; Add-ons -&gt; Get Add-ons -&gt; Code-kohtaan alla olevia koodeja. Yllä olevassa zip-tiedostossa on seuraavat lisäosat: Lääketiedepainotteiset 1957538407 (AnkiCollab) 952691989 (AnKing Note Types Easy Customization) 1052724801 (Bettersearch) 1374772155 (Image Occlusion Enhanced) 272311064 (Closet For Anki) Kielipainotteiset 2055492159 (AnkiConnect) Yleiset 1771074083 (Review heatmap) 1247171202 (Study Time Stats) 291119185 (Batch editing) 138501288 (Search and Replace Tags) 354407385 (Opening the same window multiple times) 24411424 (Customize Keyboard Shortcuts) 1362209126 (Quizlet Importer) 759844606 (FSRS Helper) 1046608507 (Speed Focus Mode) 1020366288 (Edit field during review) Aina lisäosien lisäämisen jälkeen on syytä sulkea Anki ja avata se uudestaan. "],["asetukset.html", "Chapter 3 Asetukset 3.1 Teema 3.2 Review 3.3 Pakan asetukset", " Chapter 3 Asetukset Ankin vanilja-asetukset eivät ole optimaaliset, jonka takia suosittelen muokkaamaan asetuksia. Tässä oppaassa esittelen omat asetukseni, mutta voit muokata niitä oman mielesi mukaan. 3.1 Teema Light-teema on hyvin kirkas ja epämiellyttävä, suosittelen sen vaihtamista (Rankin default-värit myös on suunniteltu Dark-teemalle). Mene Tools -&gt; Preferences -&gt; Appearance -&gt; Theme -&gt; Dark 3.2 Review Samasta Preferences-ikkunasta voit muokata myös Review-asetuksia. Tools -&gt; Preferences -&gt; Review -&gt; Learn ahead limit 25 mins Muuten Prefereces-ikkunan asetukset voi jättää default-arvoihin. Preferences 3.3 Pakan asetukset Poistu Preferences-valikosta ja valitse jokin pakoistasi. Jos et ole ennen käyttänyt Ankia, sinulla on vain yksi pakka, joka on nimeltään “Default”. Paina hyrrää pakan oikeasta laidasta ja valitse “Options” Suosittelen käyttämään FSRS-algoritmia, sen saa päälle klikkaamalla FSRS-nappia. Muuta sen jälkeen asetukset seuraavasti: Pakan asetukset Paina “Save” ja sulje Options-valikko. Suosittelen ainakin jossain kohtaa oppimaan, mitä eri asetukset tekevät. Sitten kun tietää perusteet Ankin algoritmista, voi muokata asetuksia omanlaiseksi. Kts. asetusten selitys "],["kortti-note-pakka-tagi.html", "Chapter 4 Kortti, note, pakka, tagi ??? 4.1 Kortti 4.2 Note -tyypit 4.3 Pakka (deck) 4.4 Tagit", " Chapter 4 Kortti, note, pakka, tagi ??? Kaikki nämä perusteet käydään käytännössä läpi osiossa 3. Tässä on vain yleiskuva siitä, mitä nämä ovat. 4.1 Kortti Kysymys-vastaus-paria kutsutaan kortiksi (card). Se on hyvin samanlainen kuin fyysinen muistikortti eli paperi, jonka toisella puolella on kysymys ja toisella vastaus. Se pohja, jonka tyylisiksi erilaiset kortit luodaan, on nimeltään note type. 4.2 Note -tyypit Kts. aiheesta tarkemmin osiossa 5. Ankissa voi luoda todella monta erityyppistä korttia. Tässä niistä tärkeimmät: Ankista natiivistikin löytyvä “Basic” on yksinkertainen kortti, jossa on vain kysymys ja vastaus. Voi myös luoda Basic (and reversed card), jolloin luodaan kaksi korttia kirjoitetusta teksistä: etu -&gt; taka ja taka -&gt; etu “Cloze” on kortti, jossa on teksti, josta on poistettu joitakin sanoja. Kortin vastaus on piilotetut sanat. Tämä on yleisimmin käyttämäni korttityyppi ja Ranki pääasiassa sisältää vain näitä. “Image occlusion” -notella pystyy piilottamaan osia kuvista; mahtava tapa opiskella esim. anatomiaa 4.3 Pakka (deck) Pakka on korttien joukko. Eri pakkoihin voi koota eri aiheita käsitteleviä kortteja, jotta kaikkea ei tarvitse opiskella sekalaisesti. Kaikilla pakoilla voi olla omat asetuksensa. Pakoissa voi olla alapakkoja, voit luoda niitä klikkaamalla “Create Deck” -painiketta. Jos emopakan nimi on Default, niin voit luoda sen alle alapakan kirjoittamalla emopakan nimen perään kaksi kaksoispistettä ja sitten uuden pakan nimen, esimerkiksi: “Default::Alapakka”. Näin pystyt erottelemaan eri aihekokonaisuuksia saman pakan alla, jos haluat pitää kortit hyvin organisoituina. Toinen tapa organisoida kortteja on tagien avulla. 4.4 Tagit Saman ja jopa eri pakkojen välillä kortteja voi luokitella tagien avulla. Esimerkiksi Ranki on jaoteltu pelkästään tagien avulla. Tagien hyöty verrattuna alapakkoihin on se, että yksi ja sama kortti voi olla useissa eri kokonaisuuksissa sen mukaan, mitä tageja siinä on. Etsimällä haluamansa tagin voi opiskella kyseisen tägin kortteja. Taas alapakasta löytyvää tägitöntä korttia ei voi löytyä mistään muualta kuin vain siitä alapakasta, jossa se on. "],["harjoitellaan.html", "Chapter 5 Harjoitellaan 5.1 Omien pakkojen luominen 5.2 Omien korttien luominen 5.3 Numerot? 5.4 Korttien kertaaminen", " Chapter 5 Harjoitellaan Jos et osaa käyttää Ankia ollenkaan, suosittelen lataamaan tämän harjoituspakan. Siinä olevat kortit kävelyttävät sinut valmiiden pakkojen peruskäytön läpi. Lataamisen jälkeen paina Ankissa Import File Samoja asioita ja enemmän käsitellään myös tässä alla ja osiossa 6 joten pakkaa ei ole pakko ladata. 5.1 Omien pakkojen luominen Omien pakkojen tekeminen on hyvin helppoa. Create Deck -&gt; Nimeä pakka -&gt; Ok Yhden emopakan alla voi olla useita alapakkoja, joiden alla voi yhä olla useita alapakkoja. Alapakkojen luominen onnistuu vetämällä toinen pakka toisen pakan päälle tai nimeämällä pakka tyyliin Emopakka::Alapakka::Alapakka2 ja niin eteenpäin. Kaksi kaksoispistettä siis toimii ankissa erottelijana ja liittäjänä emo-assetin alle (samoin tagien ja alatagien kanssa). 5.2 Omien korttien luominen Omien korttien luominen on myös hyvin helppoa. Ongelmatiikkaa tuottaa kuitenkin muutama asia: eri note-tyyppien käyttäminen ja se, että useimmat käyttäjät eivät osaa tehdä laadukkaita kortteja. Add -&gt; valitse pakka johon haluat lisätä kortin -&gt; valitse note type -&gt; kirjoita kortin sisältö -&gt; lisää mahdolliset tagit -&gt; Add 5.3 Numerot? Etusivulla näkyy pakan kohdalla yksi-kolme numeroa. Sininen numero on New-kohdan numero ja kuvastaa sitä määrää kortteja, jotka ovat sinulle täysin uusia ja et ole vielä kertaakaan käynyt niitä läpi. Punainen numero on Learn-kohdan numero ja kuvastaa sitä määrää kortteja, jotka eivät ole vielä läpäisseet kaikkia learnings-steppejä (käytännössä asetukset-kohdassa tehdyillä asetuksilla tarkoittavat kortteja, joiden kertausväli on 5 tai 20 minuuttia). Vihreä numero on Due-kohdan numero ja kuvastaa sitä määrää kortteja, joita sinulle on keräytynyt intervallien perusteella kerrattavaksi edeltäviltä päiviltä. 5.4 Korttien kertaaminen Valitse pakka (jossa on kortteja) klikkaamalla sitä -&gt; Study Now - Kortin alaruudussa näkyy Show Answer -&gt; pääsee kortin kääntöpuolelle - Kääntöpuolelta löytyy kortin vastaus, mahdollisesti lisätekstiä ja kuvia sekä alareunassa neljä nappia: Again, Hard, Good, Easy Vastausnappulat Ankin kautta kortteja kerratessa kannattaa hyödyntää shortcutteja. Tässä on yleisimmät shortcutit, jotka kannattaa ottaa haltuun: Spacebar = Show Answer / Good 1 = Again 2 = Hard 3 = Good 4 = Easy Ctrl + z = Palaa kortti taaksepäin Ctrl + j -&gt; suspend/unsuspend (hyllyttää/poistaa hyllystä) Pro tip: - Korttien läpikäymiseen voi käyttää myös mm. pelikonsoleiden ohjaimia - Itse olen bindannut JoyToKey:llä PS4-ohjaimeeni X=3 (good) ja neliö=1 (again) 5.4.1 Again, Hard, Good vai Easy? Paina Again, jos et osannut korttia vastausta ennen sen kääntämistä Paina Good, jos osasit kortin vastauksen ennen sen kääntämistä - Huom! Good tulee painaa myös siinä kohtaa, jos näkee kortin ensimmäistä kertaa. Tällöin ei tarvitse osata korttia täydellisesti. Jos kuitenkin seuraavalla tapaamisella et osaa korttia, niin paina Again. Hard- ja Easy -painikkeita kannattaa painaa harvemmin niiden vahvoista vaikutuksista intervallialgoritmeihin johtuen. Nappuloista kannattaa painaa käytännössä vain Good (välilyönti/3) tai Again (1); älä valehtele itsellesi, että ”tiesit” jotain painamalla Hard (2). Hard tulee painaa vain, jos oikeasti osasit kortin, mutta se oli selvästi vaikeaa saada muistettua Hardin painaminen siinä tilanteessa, että ei oikeasti osannut korttia tai oli epävarma vastauksesta, nussii FSRS:n intervallit (vaikka ei käyttäisi FSRS:ää niin perusalgoritmillakin Hardin painaminen johtaa ns. ”ease hell” tilaan, jossa kortin Ease-factor pienee jokaisella Hard-napin painalluksella ja nopeasti kerrattavien korttien määrä nousee turhan suureksi) Itse en käytännössä koskaan käytä Hard-nappia. Mietin, että jos en ole varma vastauksestani tai sen muistamisessa kestää turhan kauan, en oikeasti osaa kortin materiaalia -&gt; painan again Easy voi painaa, jos kortti on oikeasti todella helppo eikä koe tarvetta, että niin helppoa korttia tulisi kerrata kovinkaan paljoa. Jos kortti on oikeasti helppo, sen voi myös hyllyttää (suspend), jolloin se poistuu kertauskierrosta 5.4.2 Kertauksen yleisperiaatteet Kaikki kerrattavat kortit tulee kerrata kokonaan joka päivä! Älä jätä kortteja kertymään, muuten kerrattavien korttien määrästä tulee nopeasti ylitsepääsemättömän suuri. Suosittelen itse vahvasti kertaamaan kaikki päivän kortit heti ensimmäisenä asiana aamulla, jotta ne eivät jää koskaan unohtumisen takia kertaamatta. Vasta näiden kertausten perään kannattaa katsoa uudet videot ja opiskella uudet kortit. Jos ei kertaa korttejaan niiden tullessa kerrattaviksi joka päivä, ei tule koskaan nauttimaan Ankin oikeasta hyödystä, eli tietojen liimaamisesta pitkään muistiin. Suosittelen kertaamaan kortteja senkin jälkeen, kun se kurssi, jota ne käsittelivät on loppu. Esimerkiksi suurimmasta osasta preklinikassa opetelluista korteista on massiivisesti hyötyä myös klinikassa ja preklinikan oppeja ei kannata unohtaa. 5.4.3 Keskity! Yleisimmin käytän itse ns. ”cloze-deletion” eli kortteja, joissa tulee muistaa vain yksi/muutama sana tietyn lauseen sisällä. Tällaisten korttien kertaamiseen tulisi lähes aina mennä alle 10 sekuntia (päivittäinen sekuntia per kortti -nopeus näkyy aina Ankin alareunasta). Ensimmäisellä kierrolla vieraiden korttien kanssa kannattaa tosin usein käyttää enemmän aikaa, jotta ehtii esim. lukea mahdollisen Extra-fieldin tekstin. Jos löysäilee ja kuluttaa kortteihin parikin sekuntia enemmän kuin keskittyneenä, kertyy päivittäinen Ankin käyttöaika todella nopeasti. Päivittäiset reviewsit voi helposti kertyä yli 500 korttiin, jonka lisäksi tulee vielä opiskella uusia kortteja. Jos kuluttaisi keskittyneenä 8 sekuntia per kortti vs. reelsejä toisella silmällä selaten 12 sekuntia per kortti, kuluttaisit 500 kortin kertaamiseen 67 minuutin sijaan 100 minuuttia. Ja tämä efekti vain korostuu päivittäisten korttimäärien kasvaessa. "],["notetyypit.html", "Chapter 6 Notetyypit 6.1 Basic 6.2 Cloze (AnKingOverhaul) 6.3 Image Occlusion (Image Occlusion Enhanced) 6.4 Lapis (kieliä varten)", " Chapter 6 Notetyypit Ankissa voi luoda lukemattoman määrän erilaisia kortteja. Tässä oppaassa käsitellään useimmiten käyttämäni notetyypit ja niiden käyttö. Jos lataat jonkin pakan, jossa on uusia notetyyppejä, voit sen jälkeen luoda niitä myös itse. Esim. Rankin tai kappaleessa 4 tarjotun harjoituspakan ladattuasi pystyt myös itse käyttää AnKingOverhaul-pohjaa. 6.1 Basic Vanha luotettava. Löytyy Ankista natiivisesti ilman lisäosia. En kuitenkaan käytä näitä kovinkaan paljoa sen takia, että niiden käyttömahdollisuudet ovat hyvin rajoitettuja. Kortti sisältää etupuolen ja takapuolen, ei sen enempää. Soveltuu parhaiten, jos tekee kortteja, joissa haluaa harjoitella pidempiä vastauksia, kuten lyhyitä esseetekstejä. Soveltuvat myös simppeleihin sanastokortteihin. Etupuolella sana tavoitekielellä ja takapuolella käännös. Tässä tapauksessa voi myös muodostaa Basic (and reversed card) kortin, jolloin luodaan kaksi korttia kirjoitetusta teksistä: etu -&gt; taka ja taka -&gt; etu 6.2 Cloze (AnKingOverhaul) Cloze tarkoittaa korttia, jossa on teksti, josta on poistettu joitakin sanoja. Kortin vastaus on piilotetut sanat. Tämä on yleisimmin käyttämäni korttityyppi ja Ranki pääasiassa sisältää vain näitä. Ankin natiivipohja on hyvin rajoitettu käyttömahdollisuuksiltaan. Suosittelen lataamaan AnKingOverhaul-notetyypin, joka on käytännössä cloze-korttien mersu. Korttipohjalle on rakennettu oma add-oninsa, jonka toivottavasti latasit jo Asetukset-vaiheessa. Jos et, niin sen koodi on 952691989 Korttipohjaa pystyy muokata valtavasti, kts. AnKingin opetusvideo 6.3 Image Occlusion (Image Occlusion Enhanced) Mahtavia kortteja anatomian opiskeluun. Image Occlusion -korttien tekemiseen suosittelen lataamaan “Image Occlusion Enhanced” -lisäosan, joka on myös Asentaminen-osiossa linkkaamassani zip-tiedostossa. Jos et ladannut sitä silloin, niin sen koodi on 1374772155 Tässä on korttipohjalle Ankingin opetusvideo 6.4 Lapis (kieliä varten) Louhintaa varten rakennettu notetyyppi. Kts. Sanojen/Lauseiden louhinta -oppaani "],["Synkronointi-eri-laitteiden-valilla.html", "Chapter 7 Synkronointi eri laitteiden välillä 7.1 AnkiWeb 7.2 Android vs iOS", " Chapter 7 Synkronointi eri laitteiden välillä Samaa Anki-kokoelmaa voi käyttää eri laitteilla, kunhan vain linkittää kokoelmansa AnkiWebin kautta omaan käyttäjätiliinsä. 7.1 AnkiWeb AnkiWeb on käytännössä Ankin ilmainen sisäänrakennettu cloud-palvelu, joka mahdollistaa kokoelman synkronoinnin eri laitteiden välillä. - Tools -&gt; Preferences -&gt; Syncing -&gt; AnkiWeb Account -&gt; Log in -&gt; Create account -&gt; Tämän jälkeen voit kirjautua sisään luomallesi AnkiWeb-tilille Kirjautuessa ensimmäistä kertaa AnkiWeb-tilille, voi tulla näkymään seuraava valintaikkuna. Valitse Upload to AnkiWeb, jolloin kokoelma lähetetään AnkiWebiin. Kokoelma-AnkiWebiin Kun kokoelma on ladattu AnkiWebiin, voit käyttää sitä eri laitteilla. Kirjaudu esim. läppärilläsi tai kännykälläsi samalle AnkiWeb-tilille. Synkronoinnin yhteydessä valitse taas Download from AnkiWeb, jolloin laitteellesi latautuu juuri aikaisemmin AnkiWebiin lähettämäsi kokoelma. Nyt aina kerrattuasi kortteja jollain päätelaitteella, paina ylävalikosta Sync, jolloin kokoelman nykyinen tilanne lähetetään AnkiWebiin. Siirtyessäsi toiselle päätelaitteelle, voit taas painaa Sync, jolloin muutokset synkronoituvat kyseiselle laitteelle. 7.2 Android vs iOS Ankitilin synkronointi älypuhelimelle on todella hyödyllistä, sillä se mahdollistaa korttien kertaamisen missä tahansa tilanteessa. Tällöin aina luppoajalla tai esim. koulumatkoilla voi plärätä kortteja läpi, mikä säästää aikaa hyvin paljon. Google Play Storesta ladattava Ankidroid on ilmainen sovellus iOS:llä taas AnkiMobile Flashcards on maksullinen ja maksaa AppStoressa tietääkseni 30 euroa. Suosittelen vahvasti harkitsemaan sovelluksen ostamista, sillä sen säästämä aika on paljon muutamaa kymppiä arvokkaampaa. Tämä on ainoa asia, josta Anki velottaa - ainoa tapa miten Anki tuottaa rahaa on iOS-sovelluksellaan. Ilmainen vaihtoehto Apple-käyttäjille on käyttää Ankin browser-versiota: https://ankiweb.net/ "],["Aiheesta-lisaa.html", "Chapter 8 Aiheesta lisää", " Chapter 8 Aiheesta lisää Tämän oppaan tarkoitus oli toimia kiitoratana Ankin käytön aloittamiselle. Anki voi olla aluksi hyvin hämmentävä sovellus, sillä se ei pidä käyttäjäänsä kädestä. Ankin tarjoamat mahdollisuudet ovat kuitenkin käytännössä rajattomat. Suosittelen vahvasti jatkossa perehtymään Ankin ominaisuuksiin syvemmin ja muokkamaan omaa ohjelmaasi käyttötarpeittesi mukaiseksi. "],["404.html", "Page not found", " Page not found The page you requested cannot be found (perhaps it was moved or renamed). You may want to try searching to find the page's new location, or use the table of contents to find the page you are looking for. "]]
