[["index.html", "Ankin perusteet Chapter 1 Anki 1.1 SRS", " Ankin perusteet Remo Kapanen 2025-07-15 Chapter 1 Anki Anki on yleisimmin käytetty, parhaiten tuettu ja ominaisuuksiltaan kattavin spaced repetition system (SRS) -pohjainen muistikorttiohjelma. Virallinen opas Ankin perusteista löytyy täältä. Tämä opas on tarkoitettu lyhyeksi ja käytännönläheiseksi introksi Ankin maailmaan ja sen käyttöön. 1.1 SRS SRS eli suomeksi aikavälikertaus tarkoittaa sitä, että opitun materiaalin kertauksien välillä on kasvava aikaväli. SRS:n hyöty perustuu siihen, että suurin osa unohtamisesta johtuu muistijäljen haalistumisesta käyttämättömyyden vuoksi. Alussa unohtamiskäyrä on hyvin jyrkkä, jonka takia tarvitsemme tiiviimpää kertaamista alussa ja myöhemmin unohtamiskäyrän tasoittuessa kertausintervalli voi olla todella pitkä ilman että kertausepisodien välillä materiaalia unohdettaisiin. Käytännössä Ankissa siis nähdessäsi ensimmäistä kertaa muistikortin, tulet näkemään sen uudestaan asetuksista riippuen n. 20 minuutin päästä. Tästä seuraavan kerran tulet näkemään sen seuraavana päivänä. Tästä seuraavan kerran muutaman päivän päästä. Tämän jälkeen intervallit kertauksien välillä voivat olla esim. 1 viikko -&gt; 3 viikkoa -&gt; 2 kuukautta -&gt; 6kk -&gt; vuosi. Jos olet vastannut oikeaoppisesti korttiin jokaisella kertauskerralla, et todennäköisesti tule unohtamaan kyseisen kortin oppeja koko vuoden pituisen intervallin aikana, vaikka et korttiin liittyvää materiaalia näkisi kertaakaan kyseisellä aikavälillä. Jos vain pänttäisit tenttiin sitä edeltävänä yönä ja sen jälkeen et kertaisi tenttimateriaalia, tulisit unohtamaan oppimasi asiat todella nopeasti (alla olevassa kuvaajassa sininen käyrä). Jos jatkat Ankin kautta aikavälikertausta, et tule käytännössä koskaan unohtamaan oppimateriaalia. Unohtamiskäyrä "],["Sovelluksen-ja-lisaosien-asentaminen.html", "Chapter 2 Sovelluksen ja lisäosien asentaminen 2.1 Lataa Anki koneelle 2.2 Lisäosat", " Chapter 2 Sovelluksen ja lisäosien asentaminen 2.1 Lataa Anki koneelle Anki on ilmainen ohjelma, joka on saatavilla Windowsille, Macille ja Linuxille. Lataa ohjelma osoitteesta https://apps.ankiweb.net/. Kun olut ladannut ja avannut ohjelman, sinun tulee valita käyttäjä. Voit jättää User 1:n omaksesi tai muuttaa sen nimeä, tällä ei ole sinänsä merkitystä tässä vaiheessa. Paina tämän jälkeen Open. 2.2 Lisäosat Lisäosat avaavat Ankin oikeat kyvykkyydet. Olen koonnut tiedoston, jossa on kaikki ainakin nyt alkuun suosittelemani lisäosat. Mene Tools -&gt; Add-ons -&gt; Install from file Lisäosia voi myös ladata yksitellen koodien avulla: Tools -&gt; Add-ons -&gt; Get Add-ons -&gt; Code-kohtaan alla olevia koodeja yksi kerrallaan. Yllä olevassa zip-tiedostossa on seuraavat lisäosat: Lääketiedepainotteiset 1957538407 (AnkiCollab) 952691989 (AnKing Note Types Easy Customization) 1052724801 (Bettersearch) 1374772155 (Image Occlusion Enhanced) 272311064 (Closet For Anki) Kielipainotteiset 2055492159 (AnkiConnect) Yleiset 1771074083 (Review heatmap) 1247171202 (Study Time Stats) 291119185 (Batch editing) 138501288 (Search and Replace Tags) 354407385 (Opening the same window multiple times) 24411424 (Customize Keyboard Shortcuts) 1362209126 (Quizlet Importer) 759844606 (FSRS Helper) 1046608507 (Speed Focus Mode) 1020366288 (Edit field during review) Aina lisäosien lisäämisen jälkeen on syytä sulkea Anki ja avata se uudestaan. "],["asetukset.html", "Chapter 3 Asetukset 3.1 Teema 3.2 Review 3.3 Pakan asetukset", " Chapter 3 Asetukset Ankin vanilja-asetukset eivät ole optimaaliset, jonka takia suosittelen muokkaamaan asetuksia. Tässä oppaassa esittelen omat asetukseni, mutta voit muokata niitä oman mielesi mukaan. 3.1 Teema Light-teema on hyvin kirkas ja mielestäni epämiellyttävä, suosittelen sen vaihtamista (Rankin default-värit ovat myös suunniteltu Dark-teemalle, joten ne näyttävät huonoilta Light-teemalla). Mene Tools -&gt; Preferences -&gt; Appearance -&gt; Theme -&gt; Dark 3.2 Review Samasta Preferences-ikkunasta voit muokata myös Review-asetuksia. Tools -&gt; Preferences -&gt; Review -&gt; Learn ahead limit 25 mins Muuten Preferences-ikkunan asetukset voi jättää default-arvoihin. 3.3 Pakan asetukset Poistu Preferences-valikosta ja valitse jokin pakoistasi. Jos et ole ennen käyttänyt Ankia, sinulla on vain yksi pakka, joka on nimeltään “Default”. Paina hyrrää pakan oikeasta laidasta ja valitse “Options” Suosittelen käyttämään FSRS-algoritmia, sen saa päälle klikkaamalla FSRS-nappia -&gt; FSRS päälle -&gt; Desired retention 90% (oman maun mukaan, suosittelen 90%) -&gt; Optimize Current Preset. Muuta sen jälkeen asetukset seuraavasti: Paina “Save” ja sulje Options-valikko. Suosittelen ainakin jossain kohtaa opettelemaan, mitä eri asetukset tekevät. Sitten kun tietää perusteet Ankin algoritmista, voi muokata asetuksia oman maun mukaan. Mahdollisia muokkauksia jo tässä vaiheessa: Burying voi laittaa kaikki päälle, jos haluaa nähdä ezim. saman kortin cloze 2:sen seuraavana päivänä sen sijaan, että tekee kortin kaikki clozet samana päivänä (saman kortin eri clozet voivat olla liian helppoja, jos ne tekee samana päivänä) "],["korttien-luominen-ja-organisointi.html", "Chapter 4 Korttien luominen ja organisointi 4.1 Collection, Deck, Subdeck, Note, Card, Tag, Subtag ??? 4.2 Pakan luominen 4.3 Alapakkojen luominen 4.4 Korttien luominen 4.5 Tagit", " Chapter 4 Korttien luominen ja organisointi Nyt kun olet asentanut Ankin, käydään läpi pakkojen ja korttien luomisen perusteet sekä niiden jaottelun perusperiaatteet. 4.1 Collection, Deck, Subdeck, Note, Card, Tag, Subtag ??? Terminologia voi olla hieman epäselvää, mutta periaatteet ovat seuraavat: Collection (Kokoelma) = Kaikki kortit ja pakat mitä Anki-käyttäjällesi on tallennettu Deck (Pakka) = Kaikki nämä perusteet käydään käytännössä läpi osiossa 3. Tässä on vain yleiskuva siitä, mitä nämä ovat. Subdeck (Alapakka) = Pakka, jonka avulla emopakan kortteja voidaan erotella. Note = Kortin pohja, jonka tyylisiksi erilaiset muistikortit luodaan Card (Kortti) = Itse muistikortti, joka luodaan note-tyypistä Tag (Tägi) = Korttien organisoimiseen tarkoitettu leima, jonka kortille voi antaa. Subtag (Alatägi) = Tägi, jonka avulla ylätägin kortteja voidaan erotella 4.2 Pakan luominen Kun avaa Ankin ensimmäistä kertaa, sinulla on vain yksi pakka, joka on nimeltään “Default”. Jos haluat luoda uuden pakan, voit tehdä sen klikkaamalla “Create Deck” -painiketta. Pakan nimi voi olla mitä haluat, mutta suosittelen nimeämään sen opiskelemalle aiheellesi sopivaksi. (Huom. Default-pakka muuttuu uudeksi pakaksesi tässä alkuvaiheessa) 4.3 Alapakkojen luominen Yhden emopakan alla kortteja voi erotella aihepiireittäin omiin alapakkoihinsa. Tämä auttaa, kun haluaa opiskella hieman erilaisia aiheita erikseen. Monet esimerkiksi jakavat yhden kurssin kortit aina luennoittain eri alapakkoihin. - En itse tosin enää käytä alapakkoja, koska tägien avulla kortit voidaan organisoida paljon tehokkaammin. Alapakkoja voi luoda kahdella tavalla: raahaamalla uuden pakan emopakan kirjoittamalla uuden pakan nimeksi emopakka::alapakka (voi jatkaa vielä eteenpäin esim. emopakka::alapakka::alapakka::alapakka::…) Alapakkojen luominen raahaamalla Alapakkojen luominen kirjoittamalla 4.4 Korttien luominen Kysymys-vastaus-paria kutsutaan kortiksi (card). Se on hyvin samanlainen kuin fyysinen muistikortti eli paperi, jonka toisella puolella on kysymys ja toisella vastaus. Se pohja, jonka tyylisiksi erilaiset kortit luodaan, on nimeltään note type. Ankista natiivistikin löytyvä “Basic” on yksinkertainen kortti, jossa on vain kysymys ja vastaus. Voi myös luoda Basic (and reversed card), jolloin luodaan kaksi korttia kirjoitetusta teksistä: etu -&gt; taka ja taka -&gt; etu “Cloze” on kortti, jossa on teksti, josta on poistettu joitakin sanoja. Kortin vastaus on piilotetut sanat. Tämä on yleisimmin käyttämäni korttityyppi ja Ranki pääasiassa sisältää vain näitä. “Image occlusion” -notella pystyy piilottamaan osia kuvista; mahtava tapa opiskella esim. anatomiaa Jos lataat jonkin pakan, jossa on uusia notetyyppejä, voit sen jälkeen luoda niitä myös itse. Esim. Rankin tai kappaleessa 5 tarjotun harjoituspakan ladattuasi pystyt myös itse käyttää AnKingOverhaul-pohjaa. 4.4.1 Basic-kortti Luodaan aluksi Basic-tyyppinen kortti. En itse käytä näitä kovinkaan paljoa enää, mutta jopa jo tällä peruskorttityypillä pääsee oikeasti hyvin pitkälle. Korttien luominen tapahtuu klikkaamalla “Add” -painiketta, valitsemalla pakan johon haluaa korttien menevän ja valitsemalla Type-valikosta haluamasi note-tyypin. Kun painaa Add (Lisää) -painiketta, kortti luodaan ja se siirtyy pakkaasi. Basic-notetyypillä voi luoda ns. klassisen muistikortin. Front (etupuoli) -kohtaan kirjoitetaan kysymys tai selitettävä termi. Back (kääntöpuoli) -kohtaan oikea vastaus ja esim. selittäviä kuvia luentodioista. 4.4.2 Cloze-kortti Luodaan seuraavaksi Cloze-tyyppinen kortti. Suurin osa tekemistäni korteista on nykyään tämän tyyppisiä ja suositteleen vahvasti opettelemaan näiden käytön. Tarkalleen ottaen en käytä vanilja Cloze-notetyyppiä koskaan, vaan käytän AnKingOverhaul-korttipohjaa, joka on käytännössä Cloze-kortti steroideilla. Kts. AnKingOverhaul-tutoriaali [täältä]. Cloze-kortti luodaan kirjoittamalla tekstiä etupuolella ja painamalla […] tai […+] -painiketta, joilla osa tekstistä piilotetaan. Kuten huomaat, niin Cloze-kortin rakenne on hieman erilainen kuin Basic-kortin. Cloze-kortissa kysymys on jokin sana/lause, joka on piilotettu. Kääntöpuolella piilotettu osa paljastuu ja myös mahdollinen extra-teksti vapautuu luettavaksi. Clozeja voi yhdessä kortissa olla useita. Tässä tapauksessa tulee painaa […+] -painiketta, jolloin seuraavaksi piilotettava osa saa yhden isomman arvon clozelleen. Tämä cloze piilotetaan eri kerralla. Samasta notesta siis rakentuu niin monta korttia kuin numeroa clozeissa. Näin kortti toimii: Saman clozenumeron alla voi myös olla useita piilotettuja kohtia. Tämä on hyödyllistä, kun haluaa opiskella esim. listoja ulkoa. Listan voi myös erotella aikaisempaan tyyliin useaan clozeen, jotka kysytään erikseen. Myöhemmin voi vielä opetella luomaan ns. Cloze one-by-one-kortteja, joiden tekemiseen vaatii AnKingOverhaul-korttipohjan (kts. [AnkingOverhaul-tutoriaali]) 4.4.3 Image Occlusion Enhanced-kortti Image Occlusion-kortit ovat kortteja, joissa on kuva, josta on piilotettu osa. Kortin vastaus on piilotetun osan alla. Suosittelen käyttämään Image Occlusion Enhanced-korttipohjaa, joka mahdollistaa Image Occlusion-tyylin tehokkaaman käytön. Tämän saa käyttöönsä, kun lataa Image Occlusion Enhanced-lisäosan (kts. Asetukset). Tässä on korttipohjalle Ankingin opetusvideo Korttien luominen on helppoa. Ota snipping toolilla kuva tai kopioi jokin kuva clipboardillesi. Paina sen jälkeen Add Image Occlusion -painiketta. Tämän jälkeen voit peittää kuvasta haluamasi osiot. Lopuksi voit valita kumman tyylisiä kortteja haluat luoda. Hide All, Guess One tarkoittaa, että korttia kerratessasi kaikki laatikot ovat kuvassa samalla kerralla, mutta vain yhtä laatikkoa kysytään (eri värinen). Hide One, Guess One tarkoittaa, että korttia kerratessasi vain yksi laatikoista on samaan aikaan kuvan edessä ja vain kyseistä laatikkoa kysytään sillä kerralla. Korttia voi myöhemmin muokata ja lisätä siihen selityksiä ja vaikka lisää kuvia samasta aiheesta (yleensä Extra-kenttiin) Tykkään itse tehdä usein anatomiaan liittyvistä korteista Hide All, Guess One -tyyppisiä kortteja. Tällöin lisään myös Sources-kenttään alkuperäisen kuvan, jotta korttia kerratessa voin nopeasti selata alaspäin ja nähdä myös muiden laatikoiden alla olevat vastaukset. Myöhemmin voi vielä opetella luomaan ns. Image Occlusion one-by-one-kortteja, joiden tekemiseen vaatii AnKingOverhaul-korttipohjan ja Closet for anki-lisäosan (kts. [AnkingOverhaul-tutoriaali]) 4.5 Tagit Saman ja jopa eri pakkojen välillä kortteja voi luokitella tägien avulla. Esimerkiksi [Ranki] on jaoteltu pelkästään tägien avulla. Tägien hyöty verrattuna alapakkoihin on se, että yksi ja sama kortti voi olla useissa eri kokonaisuuksissa sen mukaan, mitä tägeja siinä on. Etsimällä haluamansa tägin voi opiskella kyseisen tägin kortteja. Taas alapakasta löytyvää tägitöntä korttia ei voi löytyä mistään muualta kuin vain siitä alapakasta, jossa se on. Jos esimerkiksi olet tehnyt kortin Koulu::Kurssi1::Luento1 -alapakan alle, mutta aihetta käsitellään myös Kurssilla 2 luennolla 3, et pystyisi opiskelemaan tätä samaa korttia molemmista alapakoista, sillä yksi kortti voi olla vain yhdessä pakassa. Jos kaikki korttisi taas ovat Koulu-emopakan alla ja jaottelet kortin sen sisällä tägin mukaan, voisi kortti olla Koulu::Kurssi1::Luento1 -tägin alla sekä Koulu::Kurssi2::Luento3 -tägin alla, jolloin samasta aiheesta ei tarvitse tehdä uutta korttia, jos haluat liittää sen uuden kurssin korttikokonaisuuden alle. Tägien avulla voit myös helposti suspendaa (hyllyttää) ja unsuspendaa kortteja, joita et halua/haluat pitää kertauskierrossasi. Pystyt myös luomaan suodatettuja pakkoja, joiden avulla voit mm. päntätä kortteja ennen tenttiä, jos siltä tuntuu (pänttääminen juuri ennen tenttiä ei kuitenkaan ole Ankin pääasiallinen käyttötarkoitus). Kts. Filtered-pakkojen opetusvideo AnKingilta Korttien tägäämisen periaatteet ovat seuraavat: Kortilla voi olla emotagi ja sen alla alatägejä. Alatägit erotellaan emotägistä kahdella kaksoispisteellä. Esimerkiksi Emopakka::Alapakka::Alapakka1 Periaate on siis sama kuin emopakoilla ja alapakoilla Kortteja voi tägätä joko suoraan niitä luodessa tai myöhemmin niitä editoidessa. Browse-näkymästä voi myös tägätä useita kortteja kerralla (voi myös poistaa tägejä) - HUOM! Tägien nimissä ei voi olla välilyöntiä, käytä alaviivoja niiden tilalla. Esimerkiksi: Koulu::Kurssi1::Pienimmät_valtiot 4.5.1 Tagien etsiminen Tägejä voi etsiä tehokkaasti, kunhan on ladannut BetterSearch-lisäosan Paina Browse-näkymän Search-barissa xx -&gt; kirjoita se tägi, jota etsit -&gt; paina Enter -&gt; paina uudestaan Enter Tällä tavalla voi esim. etsiä tiettyyn Sketchy-videoon sopivat kortit. "],["korttien-kertaaminen-ja-valmiiden-pakkojen-lataaminen.html", "Chapter 5 Korttien kertaaminen ja valmiiden pakkojen lataaminen 5.1 Valmiiden pakkojen lataaminen 5.2 Numerot? 5.3 Korttien kertaaminen", " Chapter 5 Korttien kertaaminen ja valmiiden pakkojen lataaminen Jos et osaa käyttää Ankia ollenkaan, suosittelen lataamaan tämän harjoituspakan. Siinä olevat kortit kävelyttävät sinut valmiiden pakkojen peruskäytön läpi. Lataamisen jälkeen paina Ankissa Import File Samoja asioita käsiteltiin osittain myös aikaisemmassa osiossa. Tämä osio käsittelee kuitenkin tarkemmin korttien kertaamista käytännössä. 5.1 Valmiiden pakkojen lataaminen Ankin paras puoli on se, että se on todella yleisessä käytössä ympäri maailmaa. Tämän takia on olemassa paljon erilaisia muiden käyttäjien tekemiä valmiita pakkoja, joita voi ladata ja käyttää vapaasti. Pakkoja saa ladattua netistä, jonka jälkeen ne voi importtaa (painamalla Import File Ankin alareunasta) omalle profiililleen. Tarjolla olevia pakkoja voi selata, kun menee Perusnäkymästä -&gt; Get Shared Parempi paikka etsiä pakkoja on aihetta käsitteleviltä nettisivustoilta ja keskustelupalsoilta. Esim. lisäämällä aiheen perään anki ja reddit niin löytää usein paljon aiheeseen sopivaa keskustelua ja linkkejä hyviin pakkoihin. Ranki-pakka (eikä myöskään AnKing) ei ole tämän kaltainen normaalisti ladattavissa oleva pakka, vaan se tulee erikseen ladata AnkiCollab-addonin kautta. Videotutoriaali Rankin käyttöönottoon löytyy täältä 5.2 Numerot? Etusivulla näkyy pakan kohdalla yksi-kolme numeroa. Sininen numero on New-kohdan numero ja kuvastaa sitä määrää kortteja, jotka ovat sinulle täysin uusia ja et ole vielä kertaakaan käynyt niitä läpi. Punainen numero on Learn-kohdan numero ja kuvastaa sitä määrää kortteja, jotka eivät ole vielä läpäisseet kaikkia learnings-steppejä (käytännössä asetukset-kohdassa tehdyillä asetuksilla tarkoittavat kortteja, joiden kertausväli on 5 tai 20 minuuttia). Vihreä numero on Due-kohdan numero ja kuvastaa sitä määrää kortteja, joita sinulle on keräytynyt intervallien perusteella kerrattavaksi edeltäviltä päiviltä. 5.3 Korttien kertaaminen Valitse pakka (jossa on kortteja) klikkaamalla sitä -&gt; Study Now - Kortin alaruudussa näkyy Show Answer -&gt; pääsee kortin kääntöpuolelle - Kääntöpuolelta löytyy kortin vastaus, mahdollisesti lisätekstiä ja kuvia sekä alareunassa neljä nappia: Again, Hard, Good, Easy - Nappien päällä lukeva aikamäärä tarkoittaa sitä aikaa, jonka jälkeen kortti kysytään uudestaan. 5.3.1 Shortcutit Ankin kautta kortteja kerratessa kannattaa hyödyntää shortcutteja. Tässä on yleisimmät shortcutit, jotka kannattaa ottaa haltuun: Spacebar = Show Answer / Good 1 = Again 2 = Hard 3 = Good 4 = Easy Ctrl + z = Palaa kortti taaksepäin / Undo (esim. jos teit virhemuokkauksen tai poistit kortin vahingossa niin tällä saat sen takaisin) Ctrl + j -&gt; suspend/unsuspend (hyllyttää/poistaa hyllystä) - Pro tip! Korttien läpikäymiseen voi käyttää myös mm. pelikonsoleiden ohjaimia Itse olen bindannut JoyToKey:llä PS4-ohjaimeeni X=3 (good) ja neliö=1 (again) 5.3.2 Again, Hard, Good vai Easy? Paina Again, jos et osannut korttia vastausta ennen sen kääntämistä Paina Good, jos osasit kortin vastauksen ennen sen kääntämistä - Huom! Good tulee painaa myös siinä kohtaa, jos näkee kortin ensimmäistä kertaa. Tällöin ei tarvitse osata korttia täydellisesti. Jos kuitenkin seuraavalla tapaamisella et osaa korttia, niin paina Again. Hard- ja Easy -painikkeita kannattaa painaa harvemmin niiden vahvoista vaikutuksista intervallialgoritmeihin johtuen. Nappuloista kannattaa painaa käytännössä vain Good (välilyönti/3) tai Again (1); älä valehtele itsellesi, että ”tiesit” jotain painamalla Hard (2). Hard tulee painaa vain, jos oikeasti osasit kortin, mutta se oli selvästi vaikeaa saada muistettua Hardin painaminen siinä tilanteessa, että ei oikeasti osannut korttia tai oli epävarma vastauksesta, nussii FSRS:n intervallit (vaikka ei käyttäisi FSRS:ää niin perusalgoritmillakin Hardin painaminen johtaa ns. ”ease hell” tilaan, jossa kortin Ease-factor pienee jokaisella Hard-napin painalluksella ja nopeasti kerrattavien korttien määrä nousee turhan suureksi) Itse en käytännössä koskaan käytä Hard-nappia. Mietin, että jos en ole varma vastauksestani tai sen muistamisessa kestää turhan kauan, en oikeasti osaa kortin materiaalia -&gt; painan again Easy voi painaa, jos kortti on oikeasti todella helppo eikä koe tarvetta, että niin helppoa korttia tulisi kerrata kovinkaan paljoa. Jos kortti on oikeasti helppo, sen voi myös hyllyttää (suspend), jolloin se poistuu kertauskierrosta 5.3.3 Kertauksen yleisperiaatteet Kaikki kerrattavat kortit tulee kerrata kokonaan joka päivä! Älä jätä kortteja kertymään, muuten kerrattavien korttien määrästä tulee nopeasti ylitsepääsemättömän suuri. Suosittelen itse vahvasti kertaamaan kaikki päivän kortit heti ensimmäisenä asiana aamulla, jotta ne eivät jää koskaan unohtumisen takia kertaamatta. Vasta näiden kertausten perään kannattaa katsoa uudet videot ja opiskella uudet kortit. Jos ei kertaa korttejaan niiden tullessa kerrattaviksi joka päivä, ei tule koskaan nauttimaan Ankin oikeasta hyödystä, eli tietojen liimaamisesta pitkään muistiin. Suosittelen kertaamaan kortteja senkin jälkeen, kun se kurssi, jota ne käsittelivät on loppu. Esimerkiksi suurimmasta osasta preklinikassa opetelluista korteista on massiivisesti hyötyä myös klinikassa ja preklinikan oppeja ei kannata unohtaa. 5.3.4 Keskity! Yleisimmin käytän itse ns. ”cloze-deletion” (tarkemmin AnKingOverhaulin cloze) eli kortteja, joissa tulee muistaa vain yksi/muutama sana tietyn lauseen sisällä. Tällaisten korttien kertaamiseen tulisi lähes aina mennä alle 10 sekuntia (päivittäinen sekuntia per kortti -nopeus näkyy aina Ankin alareunasta). Ensimmäisellä kierrolla vieraiden korttien kanssa kannattaa tosin usein käyttää enemmän aikaa, jotta ehtii esim. lukea mahdollisen Extra-fieldin tekstin. Jos löysäilee ja kuluttaa kortteihin parikin sekuntia enemmän kuin keskittyneenä, kertyy päivittäinen Ankin käyttöaika todella nopeasti. Päivittäiset reviewsit voi helposti kertyä yli 500 korttiin, jonka lisäksi tulee vielä opiskella uusia kortteja. Jos kuluttaisi keskittyneenä 8 sekuntia per kortti vs. reelsejä toisella silmällä selaten 12 sekuntia per kortti, kuluttaisit 500 kortin kertaamiseen 67 minuutin sijaan 100 minuuttia. Ja tämä efekti vain korostuu päivittäisten korttimäärien kasvaessa. "],["Synkronointi-eri-laitteiden-valilla.html", "Chapter 6 Synkronointi eri laitteiden välillä 6.1 AnkiWeb 6.2 Android vs iOS", " Chapter 6 Synkronointi eri laitteiden välillä Samaa Anki-kokoelmaa voi käyttää eri laitteilla, kunhan vain linkittää kokoelmansa AnkiWebin kautta omaan käyttäjätiliinsä. 6.1 AnkiWeb AnkiWeb on käytännössä Ankin ilmainen sisäänrakennettu cloud-palvelu, joka mahdollistaa kokoelman synkronoinnin eri laitteiden välillä. - Tools -&gt; Preferences -&gt; Syncing -&gt; AnkiWeb Account -&gt; Log in -&gt; Create account -&gt; Tämän jälkeen voit kirjautua sisään luomallesi AnkiWeb-tilille Kirjautuessa ensimmäistä kertaa AnkiWeb-tilille, voi tulla näkymään seuraava valintaikkuna. Valitse Upload to AnkiWeb, jolloin kokoelma lähetetään AnkiWebiin. Kokoelma-AnkiWebiin Kun kokoelma on ladattu AnkiWebiin, voit käyttää sitä eri laitteilla. Kirjaudu esim. läppärilläsi tai kännykälläsi samalle AnkiWeb-tilille. Synkronoinnin yhteydessä valitse taas Download from AnkiWeb, jolloin laitteellesi latautuu juuri aikaisemmin AnkiWebiin lähettämäsi kokoelma. Nyt aina kerrattuasi kortteja jollain päätelaitteella, paina ylävalikosta Sync, jolloin kokoelman nykyinen tilanne lähetetään AnkiWebiin. Siirtyessäsi toiselle päätelaitteelle, voit taas painaa Sync, jolloin muutokset synkronoituvat kyseiselle laitteelle. 6.2 Android vs iOS Ankitilin synkronointi älypuhelimelle on todella hyödyllistä, sillä se mahdollistaa korttien kertaamisen missä tahansa tilanteessa. Tällöin aina luppoajalla tai esim. koulumatkoilla voi plärätä kortteja läpi, mikä säästää aikaa hyvin paljon. Google Play Storesta ladattava Ankidroid on ilmainen sovellus iOS:llä taas AnkiMobile Flashcards on maksullinen ja maksaa AppStoressa tietääkseni 30 euroa. Suosittelen vahvasti harkitsemaan sovelluksen ostamista, sillä sen säästämä aika on paljon muutamaa kymppiä arvokkaampaa. Tämä on ainoa asia, josta Anki velottaa - ainoa tapa miten Anki tuottaa rahaa on iOS-sovelluksellaan. Ilmainen vaihtoehto Apple-käyttäjille on käyttää Ankin browser-versiota: https://ankiweb.net/ "],["anki-ei-ole-kaikki-kaikessa.html", "Chapter 7 Anki ei ole kaikki kaikessa", " Chapter 7 Anki ei ole kaikki kaikessa Anki on käytännössä vain työkalu, jolla voi helpottaa ja tehostaa opittujen asioiden kertaamista. Ankia ei ole siis suoraan tarkoitettu asioiden oppimiseen. Monet varsinkin lääkiksessä tekevät sen virheen, että he lataavat valmiin pakan ja hyppäävät sen kortteihin suoraan. Tällöin voi muodostua hyvin pinnallinen käsitys aiheesta. Tämä saattaa toimia joskus ihan hyvinkin, mutta paras tapa käyttää Ankia on opiskella ja ymmärtää materiaali kattavasti ennen kuin aloittaa korttien kertaamisen. Yleinen periaate onkin: ymmärrä ensin, kertaa myöhemmin. "],["Aiheesta-lisaa.html", "Chapter 8 Aiheesta lisää", " Chapter 8 Aiheesta lisää Tämän oppaan tarkoitus oli toimia kiitotienä Ankin käytön aloittamiselle. Anki voi olla aluksi hyvin hämmentävä sovellus, sillä se ei pidä käyttäjäänsä kädestä. Ankin tarjoamat mahdollisuudet ovat kuitenkin käytännössä rajattomat. Suosittelen vahvasti jatkossa perehtymään Ankin ominaisuuksiin syvemmin ja muokkamaan omaa ohjelmaasi käyttötarpeittesi mukaiseksi. "],["404.html", "Page not found", " Page not found The page you requested cannot be found (perhaps it was moved or renamed). You may want to try searching to find the page's new location, or use the table of contents to find the page you are looking for. "]]
